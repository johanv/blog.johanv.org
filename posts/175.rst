.. title: Aan de slag met identi.ca
.. slug: node-175
.. date: 2011-04-29 13:40:38
.. tags: NULL
.. link:
.. description: 
.. type: text

Nu je dit allemaal gelezen hebt, kan het al bijna niet anders of je wilt
direct een identi.ca-account aanmaken. :) Surf dus gauw naar
`http://identi.ca/main/register <https://identi.ca/main/register>`__,
geef je gegevens in, en klik ‘register’.

Van zodra je geregistreerd
bent, kun je je eerste berichten de tijdslijn insturen, en kun je je
abonneren op de berichten van andere gebruikers. Kijk misschien eens in
de publieke tijdslijn, om te zien of er dingen gezegd worden die je
interessant vindt. Of misschien ken je wel mensen met een
identi.ca-account: zoek hen op, en klik op ‘abonneren’. Ikzelf heb twee
accounts: `@johanv <http://identi.ca/johanv>`__ en
`@johanvnl <http://identi.ca/johanvnl>`__. Die laatste heb ik bijgemaakt
om berichten in het Nederlands te posten.

Berichten sturen en
lezen, kan uiteraard via de website, maar er zijn ook programmaatjes te
vinden (identi.ca clients) waarmee je dat rechtstreeks kunt doen. Er
zijn er een hele hoop, maar ik weet niet goed wat ik kan aanbevelen. Dus
als je dat interessant vindt, zal je er zelf een aantal moeten
downloaden en uitproberen.

Ook voor je telefoon bestaan er
ongetwijfeld identi.ca clients. Hier heb ik wel een uitgesproken
favoriet, en dat is `mustard <http://mustard.macno.org/>`__. Mustard is
een identi.ca client voor Android, en is gratis te downloaden van de
Android market. De auteur van mustard,
`@macno <http://identi.ca/macno>`__, is uiteraard ook op identi.ca te
vinden.

[`terug naar het overzicht </node/171>`__\ ]

