.. title: Over Google, Windows en veilige besturingssystemen
.. slug: node-136
.. date: 2010-06-03 13:38:34
.. tags: microsoft,beveiliging,windows,google
.. link:
.. description: 
.. type: text

Misschien heb je het gisteren wel op de radio gehoord: `Werknemers van
Google mogen geen Windows meer
gebruiken <http://security.nl/artikel/33471/1/Google_verbiedt_Windows_op_werkvloer.html>`__
zonder expliciete toestemming van een CIO (chief information officer).
Tenminste, dat zeggen de geruchten. Windows zou te onveilig zijn, en het
incident eerder dit jaar met de `Chinese aanval op
Gmail <http://tweakers.net/nieuws/64900/google-overweegt-china-te-verlaten-na-aanval-op-gmail-accounts.html>`__
zou de beslissing versneld hebben.

Als het al waar is dat Google
Windows dumpt, dan geloof ik er niets van dat het beveiligingsargument
de grootste reden is. Wat wel speelt, is dat Microsoft een concurrent is
van Google: beide bedrijven hebben een zoekmachine, bieden webmail aan,
en nu ook een soort van Officetoepassingen op het internet. Als Google
nu Windows bant, en de pers pikt dat op, dan is het natuurlijk mooi
meegenomen dat de concurrentie op een negatieve manier in het nieuws
komt.

Ondertussen heeft `het Microsoftkamp ook
gereageerd <http://www.security.nl/artikel/33496/1/Experts%3A_Windows_beste_keus_voor_bedrijven.html>`__
. Volgens de Microsoftfans brengt een overschakeling naar Linux of Mac
OS X meestal nog meer beveiligingsproblemen met zich mee. Dat is
larie.

Het is natuurlijk zo dat - als je meer computers op Linux of
Mac OS X gaat gebruiken -, je ook Windows-beveiligingsexperten zal
moeten omscholen tot/vervangen door Linux- of Macbeveiligingsexperten.
Ik vermoed sterk dat Google dat ook wel zal doen.

Dat Linux
achterloopt wat betreft veiligheid, is ook geweldig onwaar. Het is niet
omdat er geen antivirusprogramma's bestaan, dat Linux onveilig is. Voor
Linux heb je geen antivirus nodig, en dat heeft alles te maken met de
manier waarop je in een Linuxsysteem programma's bij-installeert. Die
verschilt wezenlijk met de manier waarop dit onder Windows gebeurt. Maar
later meer daarover.
