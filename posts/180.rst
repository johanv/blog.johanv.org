.. title: Tax-on-Web, Fedora 15 en Firefox 4
.. slug: node-180
.. date: 2011-06-25 22:04:50
.. tags: overheid,opensource,mozilla,linux,fedora,beveiliging
.. link:
.. description: 
.. type: text




Eind juni, dringend tijd voor de belastingaangifte. En uiteraard
liefst via tax on web, dan zijn er al een aantal dingen op voorhand
ingevuld. Maar oei, probleem, je hebt een 64-bit installatie van Fedora
15 (met dus ook Firefox 4), en dat wordt niet ondersteund volgens
`eid.belgium.be <http://eid.belgium.be/nl/Hoe_installeer_je_de_eID/Linux/>`__.

Is
het dan onmogelijk? Verre van. Is het moeilijk? Evenmin. Helaas vind je
op internet weinig informatie over hoe je het aan de praat krijgt. Maar
daar breng ik nu verandering in :-)

De software om je e-ID te
gebruiken met Firefox, vind je bij google code:
http://code.google.com/p/eid-mw/downloads/list

Klik daar de juiste
rpm aan; in mijn geval was dat eid-mw-4.0.0-0.925.fc15.x86\_64.rpm. De
pakketinstaller downloadt en installeert automatisch de nodige
dependency's. (Mogelijk moet je Firefox herstarten, want er wordt ook
een Firefox-add-on geïnstalleerd.)

Dat was al de
software-installatie. Nu er nog voor zorgen dat je Tax-on-Web ook kunt
gebruiken met Firefox 4, want ze hebben op de Tax-on-Web-site een
belachelijk javascriptje gezet, dat aanloggen met deze fijne browser
tegen gaat. Hiervoor heb ik `user agent switcher
add-on <https://addons.mozilla.org/en-US/firefox/addon/user-agent-switcher/>`__
geïnstalleerd.

Let op: als je in Firefox 4 de menubar hebt
uitgeschakeld, dan ligt het niet direct voor de hand hoe je deze add-on
kunt configureren. Door op F10 te drukken, tover je die menubar terug te
voorschijn.

Via de menubar klik je door naar ‘Tools’, ‘Default User
Agent’, ‘Edit User Agents’. Vervolgens klik je op ‘New‘ en ‘New User
Agent’.

Als omschrijving kies je ‘Firefox 3’, en achter ‘User
Agent’ vervang je ‘Firefox/4.0.1’ door Firefox/3.8 of iets dergelijks.
Klik OK.

Tenslotte moeten we nog iets aanpassen in de
Firefoxconfiguratie. Naar verluidt een securityprobleem introduceren.
Maar het is blijkbaar nodig om Tax-on-Web te kunnen gebruiken.

Surf
naar about:config, (klik de waarschuwing weg) en zoek naar de instelling
‘security.ssl.allow\_unrestricted\_renego\_everywhere\_\_temporarily\_available\_pref’.
Dubbelklik die lijn, om de ‘false’ in ‘true’ te veranderen.

Nu zijn
we er. Surf naar http://taxonweb.be, verander je user agent door in de
menubar op ‘Tools’, ‘Default User agent’, ‘Firefox ’ te klikken, klik
door naar ‘naar mijn aangifte’, en vervolgens kies je om aan te melden
met je e-ID. Je krijgt nog een aantal securityvragen waarop je ‘Ja’ moet
antwoorden, en tenslotte zul je je pincode moeten
ingeven.

Hoera!

Met dank aan `Franky
Backeljauw <http://www.facebook.com/franky.backeljauw>`__ en `Bert Van
De Poel <http://www.facebook.com/bertvandepoel>`__ om mee te helpen
zoeken, en ook voor een zekere ‘sebva’, want via Google kwam ik op `een
bugreport van
hem <http://code.google.com/p/eid-mw/issues/detail?id=34>`__ terecht,
dat mij leidde naar de eid-mw-software.

