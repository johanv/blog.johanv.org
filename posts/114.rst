.. title: Amazon betaalt Microsoft om Linux te mogen gebruiken
.. slug: node-114
.. date: 2010-02-23 12:42:14
.. tags: linux,microsoft,patenten
.. link:
.. description: 
.. type: text

`Amazon heeft met Microsoft een deal gesloten, die inhoudt dat Microsoft
Amazon niet zal vervolgen omdat Amazon Linux
gebruikt. <http://webwereld.nl/nieuws/65249/amazon-betaalt-microsoft-voor-linux-patenten.html>`__

Microsoft
beweert dat Linux honderden patenten schendt waarvan Microsoft de
eigenaar is. Dat beweren ze al langer dan vandaag: in 2009 heeft
Microsoft TomTom ook al eens voor de rechter gedaagd, omwille van een
mogelijk patentenprobleem. Een uitspraak is er nooit geweest; TomTom
heeft een onbekend bedrag aan Microsoft betaald, en de kous was
af.

Ook nu betaalt Amazon een onbekend bedrag aan Microsoft, en
alweer is er geen duidelijkheid of Linux werkelijk softwarepatenten van
Microsoft schendt.

Ik zou precies eens graag hebben dat het echt
ergens tot een rechtszaak komt, en dat er een uitspraak volgt. Zodat we
te weten komen over welke patenten Microsoft het heeft, en of de claims
van Microsoft stand houden voor de rechter. Want ik denk dat nu iedereen
maar rap betaalt aan Microsoft, om een dure gerechterlijke procedure te
vermijden.


