.. title: Installeer eens een Linuxdistributie
.. slug: node-184
.. date: 2011-09-14 10:51:02
.. tags: opensource,linux
.. link:
.. description: 
.. type: text

Zaterdag 17 september 2011 is het weer software freedom day. Dit
jaar vieren we dit door een Linuxdistributie te installeren :-)

We
installeren `Linux Mint <http://linuxmint.com>`__ 11, want dan heb je
meteen ook java, mp3-ondersteuning, flash, en alwat je achteraf toch
nodig hebt. Bovendien leunt de user interface van Linux Mint 11 nogal
dicht aan bij wat je gewoon bent van Windows, en dat is een voordeel
voor nieuwe gebruikers.

Eerst en vooral heb je een computer (laptop
of desktop, anders is Mint minder interessant) nodig waarop je Linux
Mint gaat installeren. Er zijn twee mogelijkheden:

#. Je hebt niets meer nodig van de harde schijf van je computer
#. Op je computer staat een besturingssysteem (vaak Windows) dat je
   achteraf nog wilt kunnen gebruiken

Als mogelijkheid 1 voor jou van toepassing is, prijs je dan
gelukkig. Je kunt de installatie dan helemaal zelf doen, op basis van
wat ik hier zal tonen.

Is mogelijkheid 2 van toepassing, dan ligt
het anders. Het is technisch zeker mogelijk om Linux te installeren
naast een bestaande Windowsinstallatie (een 'dual boot-configuratie').
Maar als er met de Windowsinstallatie niets mis mag gaan, en je hebt
zelf nog nooit een dual boot-configuratie opgezet, laat je dan helpen
door iemand die dat al wel gedaan heeft. Ben je uit de buurt van Kessel
(Nijlen), kom dan bijvoorbeeld eens langs op een meeting van
`neteLUG <http://netelug.losderover.be>`__, een kleine `Linux User
Group <http://nl.wikipedia.org/wiki/LUG>`__ waar ik mogelijk wel iets
mee te maken heb, en neem je computer mee.

Voorlopig ga ik ervan
uit dat je van de harde schijf van je computer niets meer nodig
hebt.

Behalve een computer, heb je ook een installatie-CD of -DVD
nodig. Met de DVD gaat de installatie het gemakkelijkst, dan heb je in
één keer alle toeters en bellen. Heb je geen DVD, dan krijg je van mij
een CD. Dan heb je wat meer tijd nodig voor de installatie, maar CD's
uitdelen is voor mij goedkoper dan DVD's uitdelen :-)

Als je weet
waar ik werk, dan kun je een CD komen halen op mijn bureau. Er liggen er
daar, je mag ze zo meenemen. Weet je niet waar ik werk, :doc:`contacteer me
dan <node-155>`, en zo lang het me niet te veel kost, stuur ik een
CD'tje op. Als je weet hoe dat moet, kun je natuurlijk zelf `een CD- of
DVD-image <http://www.linuxmint.com/download.php>`__ downloaden en
branden.

Let op dat er CD's/DVD's zijn voor 32-bitcomputers en
64-bitcomputers. Zorg dus dat je weet wat voor processor er in je
computer zit. (Hoe het werkt voor Windows, vind je
`hier <http://windows.microsoft.com/nl-BE/windows-vista/32-bit-and-64-bit-Windows-frequently-asked-questions>`__.)

Eenmaal
je een computer en een CD hebt, stop je de CD in je computer, en start
je je computer op vanop die CD. Dat is gemakkelijker gezegd dan gedaan,
want helaas is er hiervoor geen standaardmanier van werken. In
onderstaand filmpje laat ik zien hoe het zou kunnen
verlopen:

.. youtube:: cnVrXh0Spj0

Als
het je gelukt is om van de CD te booten, probeer dan eens uit of je op
internet kan. Als dat lukt, kun je aan de installatie beginnen. Hiervoor
is er ook een filmpje: (met excuses voor de slechte geluidskwaliteit. In
het filmpje steek ik dat op de headset die ik gebruik, maar vermoedelijk
heeft het meer te maken met mijn gebrek aan ervaring met dit soort van
dingen.)

.. youtube:: Y_aZyHTnt7g

Succes
ermee!

