<!--
.. title: Over fluodag
.. slug: over-fluodag
.. date: 2018-11-11 20:56:25 UTC+01:00
.. tags: fietsen
.. category: 
.. link: 
.. description: 
.. type: text
-->

Blijkbaar is het morgen (12/11) [fluodag](http://www.xiu-jtvoi.org/fluodag-12-11-2018.html).
Misschien is het daarom dat ik de afgelopen dagen dagen onderstaande foto zo vaak op mijn
Facebookwall zag staan.

![zichtbaarheid van een wandelaar met en zonder
fluo-hesje](/galleries/victim_blaming/fluo-1.png)

En daar wil ik het graag met u eens over hebben.

<!-- TEASER_END -->

Links een weg in het donker met een wandelaar zonder fluo-hesje. Rechts een weg in het
donker met een wandelaar met fluo-hesje. De foto's zijn genomen door iemand in een auto.
De wandelaar links is bijna onzichtbaar. De wandelaar rechts zie je van ver. Conclusie: doe
een fluo-hesje aan als je in het donker op de weg begeeft.

Mijn kinderen dragen fluo als ze naar school fietsen. Ik trouwens ook als
ik met de fiets naar het station rijd. Want het is voor iedereen beter als de
autobestuurders je goed kunnen zien. Als je als voetganger of fietser in het donker 
donkere kledij draagt, creÃ«er je onveilige situaties, en dat leunt al erg aan tegen
onverantwoordelijk gedrag.

Alhoewel.

Nu moet je die straat op die foto eens goed bekijken. Geen verlichtingspaal te zien. Geen
rijstroken, geen fietspad en geen voetpad. Dat gaat hier niet over de weg die je normaal
met de auto zou nemen van - ik zeg maar iets - Kessel naar Lier. Dit is eerder zo'n
weggetje dat je neemt als er een te lange file staat op de N13. Of als je misschien een
tripel te veel gedronken hebt, en je hoopt dat je hier een kleinere kans hebt op
alcoholcontroles. Wat doet die automoblist eigenlijk op die weg?

Het zou kunnen dat de bestuurder daar in de buurt woont. Maar dan weet die dat het
daar donker en gevaarlijk is, en dan zal zij of hij hopelijk met aangepaste snelheid
rijden.

Maar als de bestuurder geen plaatselijk verkeer is, moet die wandelaar dan een fluo-hesje
dragen zodat koning auto op een comfortabelere manier de files of alcoholcontroles kan
ontwijken? Ik dacht het niet. Rekeningrijden begot, als daar goede use cases voor bestaan,
dan is dit er een van.

Ik roep hier niet op om massaal de fluo-hesjes uit te doen. Ik wil mij gerust
zichtbaar in het verkeer begeven. Maar ik hou niet van automobilisten die
er vanuitgaan dat ze zomaar iedere weg mogen gebruiken om zich toch maar zo comfortabel
mogelijk van A naar B te verplaatsen.

Rij je met de auto als het donker is, kies dan voor de goed verlichte hoofdweg. Als je toch
een onverlichte weg moet nemen, pas dan je snelheid aan.
En staat er op de hoofdweg een
te lange file, dan zie ik je graag komen op de kleinere wegen. Maar dan met de fiets, en
doe een fluo-hesje aan, dat is veiliger voor iedereen.

![zichtbaarheid van een wandelaar overdag en 's
nachts](/galleries/victim_blaming/fluo-2.jpg)
