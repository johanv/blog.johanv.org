.. title: Filmpjes downloaden van Youtube
.. slug: node-70
.. date: 2009-11-23 20:31:13
.. tags: opensource,tips
.. link:
.. description: 
.. type: text

Omdat dit enigszins valt onder veelgestelde vragen, is dit wel een
blogpost waard. Hoe kan je filmpjes van Youtube downloaden, zodat je ze
ook kan tonen als er geen internetverbinding meer is?

Je hebt twee
dingen nodig.

1. Firefox. Firefox is een webbrowser, zoals Internet
Explorer, maar dan anders. Als Firefox nog niet op je computer
geïnstalleerd is, dan gebruik je waarschijnlijk Windows. Je dan `hier
een installatieprogramma
downloaden <http://www.mozilla-europe.org/nl/firefox/>`__, en het
uitvoeren om Firefox te installeren.

2. De ‘Video DownloadHelper
add-on’. Firefox is een uitbreidbare web browser, Video DownloadHelper
is een uitbreiding van Firefox die toelaat om filmpjes van een webpagina
als bestand te downloaden. Om het te installeren, surf je met Firefox
naar
`https://addons.mozilla.org/en-US/firefox/addon/3006 <https://addons.mozilla.org/en-US/firefox/addon/3006>`__.
Klik daar op de knop ‘Add to Firefox’. Het kan zijn dat er bovenaan een
balk verschijnt, waarin je toestemming moet geven voor het downloaden
van add-ons. Als dat gebeurd is, verschijnt er een ander kadertje,
waarin je na 5 seconden op ‘Installeren’ kan klikken. Na de installatie
zal Firefox voorstellen om zichzelf te herstarten. Klik op ‘Firefox
herstarten’, en de installatie is rond. Bij de herstart van Firefox
krijg je nog eens in een kadertje te zien dat de add-on geïnstalleerd
is.

Als je nu naar een Youtubefilmpje surft (of eender welke
webpagina met een filmpje erop), zal je naast de adresbalk het dansende
icoontje van DownloadHelper zien. Naast dat icoontje staat een
pijltje-omlaag. Als je daarop klikt, zie je de videobestanden die je kan
downloaden. In het geval van Youtube zijn dat er meestal twee of drie.
Geen idee waarom, maar meestal is het onderste bestand het meest
bruikbaar. Klik dat dus aan, en de download zal beginnen. 

Ik denk
dat Firefox standaard naar je bureaublad downloadt. Maar als dat niet
het geval is, kan je in het venster met de downloads rechts op de naam
van het filmpje klikken, en vervolgens op ‘Map openen’

