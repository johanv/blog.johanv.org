.. title: Een LUG in Kessel?
.. slug: node-177
.. date: 2011-05-02 22:06:01
.. tags: wildidee,opensource,linux
.. link:
.. description: 
.. type: text

` <http://johanv.org/node/177>`__


`
\ |Flattr
this| <http://flattr.com/thing/180533/Een-LUG-in-Kessel>`__


Alweer een wild idee, waarvan waarschijnlijk niets komt, maar toch de
moeite waard om te lanceren...

Ik denk niet dat ik de enige ben met
dit probleem: te veel interessante projecten.


-  Een hobbyprogrammeerproject dat maar niet vordert
-  Een aantal Linuxdistributies die ik nog wil uitproberen, en waar ik
   een review van wil schrijven
-  Een aantal interessante teksten die ik nog wil schrijven
-  Een aantal bestaande open-sourceprojecten waar ik graag aan wil
   ‘contributen’
-  ...


Maar helaas: het komt er nooit van. Eigenlijk zou je er een aantal
keer een aantal uur aan moeten kunnen doorwerken. Maar er zijn altijd
wel andere dingen die nog moeten gebeuren, en in praktijk blijven al die
leuke projecten liggen.

Maar ik heb dus een oplossing: we richten
hiervoor een LUG op. We spreken op vaste datums af (1 à 2 keer per
maand) af, om een avondje door te werken aan eender wat. Als het maar
met Linux of open source te maken heeft. En we bekijken dat heel ruim
:-)

Dit is het wilde idee:


-  We vinden een aantal geïnteresseerden uit de buurt van Kessel
   (Nijlen)
-  We spreken 1 of 2 keer per maand af. Op vaste avonden, gewoon bij
   iemand thuis.
-  De gastheer (of -vrouw, maar dat laatste lijkt weinig waarschijnlijk)
   voorziet een internetverbinding en bier :-)
-  Ieder neemt zijn laptop/device mee, en werkt aan eender wat.



Zodus: woon je in de buurt van Kessel, en vind je het een leuk
idee, laat iets weten. Je vindt me `op
identi.ca <http://identi.ca/johanv>`__, maar als je mijn e-mailadres
kent, kun je me ook mailen. Als ik volk genoeg vind, en ik mag van mijn
vrouw ;-), dan gaat het door.


.. |Flattr this| image:: http://api.flattr.com/button/flattr-badge-large.png
