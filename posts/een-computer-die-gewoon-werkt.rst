.. link: 
.. description: Het gemak van een computer die gewoon doet wat je ervan verwacht.
.. tags: linux,mint,softwarefreedomday
.. date: 2014/09/12 23:08:29
.. title: Een computer die gewoon werkt
.. slug: een-computer-die-gewoon-werkt

Ik heb net een computer opnieuw geconfigureerd. En dat is altijd leuk.
Een clean systeem. De laptop die ik gewoonlijk gebruik, daar staan 101
softwarepakketten op. Dingen die ik wel eens wou uitproberen. Dingen die
ik een tijd gebruikt heb, maar nu al lang niet meer. Zaken die ik nodig
had om die of die programmeeromgeving uit te testen. Maar op de duur
wordt dat zo'n rommeltje. Er staat vanalles op, de structuur is wat
kwijt, en als je iets verwijdert, weet je niet meer of je niets anders
breekt.

De laptop die ik nu configureerde hadden we al een aantal jaar. Maar nu
is hij dus proper. En ik kan er 'dagelijkse dingen' mee doen. E-mail,
Facebook, Twitter. Foto's bekijken en uploaden naar Google+ (voormalig
Picasa). De nieuwsbrief van de school lezen. Die komt als bijlage bij een
e-mail, en dan is een groot scherm toch makkelijker dan de telefoon.

Een beetje als een nieuwe PC eigenlijk. Maar dan beter. Want bij een
nieuwe PC is vaak heel wat rommel voorge√Ønstalleerd. Software van
bedenkelijke kwaliteit, die je toch niet nodig hebt. Of die na 90 dagen
begint te zeuren omdat je geen licentie hebt gekocht.


