.. link: 
.. description: De rust van een cleane computer voor 'dagelijks gebruik'
.. tags: linux,mint,softwarefreedomday
.. date: 2014/09/15 21:44:29
.. title: De rust van een cleane computer
.. slug: een-computer-die-gewoon-werkt

Ik heb net een computer opnieuw geconfigureerd. En dat is leuk.
Het geeft me altijd een soort van gemoedsrust als ik op een clean systeem
kan werken. De PC die ik dagelijks gebruik op het werk, daar staan 1001
toepassingen op. Dat heeft te maken met mijn job en mijn interesses. Als
ik dan eens op een PC kan werken waarbij de menu's niet overladen zijn,
en het ziet er nog eens mooi uit ook, dan voel ik me helemaal zen :-)

.. TEASER_END

.. image:: /galleries/Screenshots_Linux_Mint_17/01_Mint_menu.png

We hadden deze laptop al een aantal jaar. Maar nu is hij dus proper. En
ik kan er 'dagelijkse dingen' mee doen. E-mail, Facebook, Twitter. Foto's
bekijken en uploaden. Eens een documentje downloaden en bekijken. Als
dat een PDF is, of een Worddocument, dan is een groot scherm toch altijd
wat makkelijker dan een telefoon.

.. image:: /galleries/Screenshots_Linux_Mint_17/02_Documenten_bekijken.png

Eigenlijk is het een beetje alsof je een nieuwe PC hebt. Maar
dan beter. Want bij een nieuwe computer is vaak heel wat rommel
voorgeïnstalleerd. Software van bedenkelijke kwaliteit, die je toch niet
nodig hebt. Of die na 90 dagen begint te zeuren omdat je geen licentie
hebt gekocht.

Ik heb mijn 
`e-mail geconfigureerd </galleries/Screenshots_Linux_Mint_17/03_E-mail.png>`_,
en de
`berichtentoepassing </galleries/Screenshots_Linux_Mint_17/04_Berichten.png>`_ 
gekoppeld aan mijn Google- en Facebookaccount. En meer moet dat eigenlijk
niet zijn. Willen we zoiets uiteindelijk niet allemaal? ;-)

Allez, laat ons de aap maar uit de mouw halen. Als je een geoefend oog
hebt, dan heb je allicht aan de screenshots gemerkt dat ik
`Linux Mint <http://www.linuxmint.com/>`_ installeerde, versie 17 om
precies te zijn. Want het punt dat ik eigenlijk wil maken, is dat voor
een systeem voor 'dagelijks gebruik', Linux Mint een erg goede oplossing
is. Ik geef nog twee extra redenen waarom je fan zult zijn:

* Linux Mint heeft een 'traditionele' look and feel. Het heeft meer weg
  van Windows 7 dan van Windows 8. En dat is interessant als je liever
  gauw je e-mail leest, in plaats van uit te zoeken hoe je het juiste
  menu te voorschijn tovert.

* Linux Mint 17 blijft ondersteund tot 2019. Dat is nog 5 jaar. Gedurende
  die tijd zullen er wel software-updates zijn (beveiligingsupdates,
  kleine verbeteringen), maar die zullen geen ingrijpende gevolgen hebben
  op hoe alles werkt. Het systeem dat je installeert, is 5 jaar bruikbaar
  op de manier waarop het dat nu is.

Dus... Heb je nog ergens een computer die je quasi niet gebruikt omdat
hij niet goed (meer) werkt, en zou je die liever wel nog gebruiken, zoek
dan iemand die er voor jou Linux op wil zetten. Ik ben er zeker van dat
je iemand kunt vinden die dat voor jou wil doen. Komende zaterdag, 19
september, is het 
`software freedom day <http://softwarefreedomday.org/>`_, en ter 
gelengenheid daarvan wil ikzelf ook wel een aantal installaties doen. Voor
een pintje :)

Ik heb nog een aantal 
`schermafbeeldingen </galleries/Screenshots_Linux_Mint_17>`_ van mijn 
nieuwe installatie geüpload. Als deze blog post je nieuwsgierig maakte, 
ga dan zeker eens kijken.

