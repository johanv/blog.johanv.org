.. title: Franse assemblée nationale keurt internetfilter goed
.. slug: node-111
.. date: 2010-02-18 12:32:58
.. tags: beleid,censuur,privacy
.. link:
.. description: 
.. type: text

In Frankrijk heeft `de assemblée nationale een wetsvoorstel goedgekeurd
dat de overheid toelaat het internet te ‘filteren’ op
kinderporno <http://webwereld.nl/nieuws/65189/fransen-keuren-internetfilter-goed.html>`__.
Kinderporno zou geblokkeerd worden op ‘siteniveau’. Ik weet niet wat dat
precies wil zeggen, maar voor hetzelfde geld gaat heel facebook down als
er iemand een ‘foute’ afbeelding post.

Beste Fransen, welkom in de
21ste eeuw. Als je websites wil blokkeren, dan moet je ook een lijst
beschikbaar stellen van alle websites die je blokkeert. Want anders kan
ik niet controleren of de overheid ook niet stiekem websites van de
oppositie of de neutrale pers afschermt.

Langs de andere kant wil
je waarschijnlijk ook geen lijst met kinderpornowebsites publiek
beschikbaar maken, want iedere it'er weet dat er heel wat manieren zijn
om toch toegang te krijgen tot door de overheid geblokkeerde
sites.

Mijn advies: Als je dan toch een lijst hebt van websites met
kinderporno, ga dan achter de verantwoordelijken aan die het materiaal
aanleveren en/of beschikbaar stellen. En laat het internet het internet.
Parbleu! :)
