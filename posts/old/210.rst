.. title: Ik heb mijn fiets-gps-systeem gevonden
.. slug: node-210
.. date: 2013-08-16 21:09:40
.. tags: google,android,fietsen
.. link:
.. description: 
.. type: text

Een tijd geleden moest ik
eerst even langs Lier passeren, alvorens ik naar het werk in Antwerpen
fietste. Ik ken de fietswegen tussen Lier en Antwerpen niet zo goed, en
aangezien de navigatie-app van Google maps al een tijdje fietsroutes
ondersteunt, had ik het idee om me gps-gewijze te laten
begeleiden.

Slecht idee. Google stuurde me langs idyllische
plaatsjes zoals de ring rond Lier, en via de N10 helemaal van Lier tot
Wilrijk. Vervolgens mocht ik de binnensingel volgen tot in Berchem, en
daar werd ik dan min of meer fatsoenlijk begeleid tot waar ik moest
zijn.

.. TEASER_END

Dit verhaal is er eentje van in de winter. Ik heb vandaag de
fietsroute nog eens opgezocht, en het is al een beetje beter:

\ |googles route|

Vanaf Mortsel stuurt Google me nu via de
spoorweg tot in Berchem. Maar om in Mortsel te geraken, moet ik nog wel
langs de Antwerpsesteenweg. Of langs de Hagenbroeksesteenweg, maar dat
is al even erg. Er moest toch iets beters bestaan.

En dat betere
alternatief heb ik nu gevonden. Het heet
`YOURS <http://wiki.openstreetmap.org/wiki/YOURS>`__, en je kunt het
uitproberen op `yournavigation.org <http://www.yournavigation.org/>`__.
YOURS gebruikt de kaarten van
`openstreetmap <http://www.openstreetmap.org>`__. Openstreetmap is te
vergelijken met wikipedia, maar verzamelt wegenkaarten.

Het
YOURS-navigatiesysteem leidde me naast de spoorweg tot in Boechout.
Vervolgens langs rustige wegen tot in Mortsel. En vandaar volgde ik de
spoorweg verder tot in Antwerpen. Anderhalve kilometer meer trappen, dat
wel. Maar zonder het continue geraas van de ochtendspits, wat het een
pak aangenamer maakt.

\ |yours route|

Als je over een
Androidtelefoon beschikt, kan je telefoon de weg voor je wijzen.
Hiervoor installeer je `Osmand <osmand.net>`__, een toepassing die je
kunt downloaden via `Google
Play <https://play.google.com/store/apps/details?id=net.osmand>`__.

Als
je de toepassing voor het eerst start, stelt ze voor om een aantal
kaartgegevens te downloaden. Ik heb dat gedaan voor BelgiÃ«, dat leek me
nog wel nuttig. Je moet Osmand nu nog wel instellen om YOURS te
gebruiken, en dat doe je als volgt:

-  Instellingen
-  Navigatie
-  Fiets
-  Routeberekening
-  YOURS
-  Ik heb ook 'stembegeleiding' aangezet, omdat ik mijn telefoon niet
   kan zien terwijl ik fiets. Ik gebruik de 'oortjes'.

Het navigatiesysteem gebruiken, kun je bijvoorbeeld als
volgt:

-  Zoeken
-  (selecteer het 'huisje')
-  Kies stad, straat, en een aangrenzende straat
-  (met het sterretje kun je de locatie toevoegen aan je favorieten)
-  Klik 'Aanwijzingen' (of het verkeersbordje met de pijl)
-  Dan 'Alleen tonen' om de weg te tonen, of 'Volg' om de navigatie te
   starten

Het is aangewezen om op voorhand eens te kijken hoe de route
loopt. Want als je op de gesproken aanwijzingen rijdt, dan is het soms
niet helemaal duidelijk welke richting je uit moet. Een aantal
valkuilen:

-  'Flauwe bocht naar rechts' moet je soms interpreteren als 'gewoon het
   pad volgen, dat wat afbuigt', soms als 'rechtsaf een straat inslaan',
   of soms als 'een klein bijna onzichtbaar fietspaadje inrijden'.
-  'Volg de weg' wil soms zeggen: 'Rij rechtdoor het kleine fietspaadje
   in, terwijl de gewone weg afbuigt.'
-  Als een fietspad aan een kruispunt even rechtsaf draait, dan krijg je
   soms de aanwijzing 'sla linksaf' als je aan het kruispunt gewoon
   rechtdoor moet.

Maar dat is allemaal niet onoverkomelijk. Als je van de route raakt,
word je gevraagd om terug te keren, of wordt ze herberekend.

.. |googles route| image:: http://www.johanv.org/sites/johan.zandhoven.org/files/fietsroute-google.png
   :target: http://www.johanv.org/sites/johan.zandhoven.org/files/fietsroute-google.png
.. |yours route| image:: http://www.johanv.org/sites/johan.zandhoven.org/files/fietsroute-yours.png
   :target: http://www.johanv.org/sites/johan.zandhoven.org/files/fietsroute-yours.png
