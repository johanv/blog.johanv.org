.. title: Gebruik open source en kom op de zwarte lijst
.. slug: node-115
.. date: 2010-02-25 13:18:54
.. tags: opensource
.. link:
.. description: 
.. type: text

Volgens de Amerikaanse lobbygroep International Intellectual Property
Alliance (IIPA), `moeten Indonesië, Brazilië en
India <http://webwereld.nl/nieuws/65277/lobbygroep--open-source-bedreigt-kapitalisme.html''>`__
op een zwarte lijst geplaatst worden, omdat ze het gebruik van open
source software aanbevelen.

De IIPA is een koepelorganisatie boven
o.a. de MPAA en de RIAA, organisaties die zich onder meer bezig houden
met het piraterijbestrijding op het vlak van (respectievelijk) films en
muziek.

De IIPA stelt dat open source software de
concurrentiekracht van softwarebedrijven in gevaar brengt, omdat mensen
voor open source gaan kiezen, in plaats van voor software van
commerciële bedrijven.

Waaruit blijkt dat ze het weer niet begrepen
hebben. Het is namelijk perfect mogelijk om tegelijkertijd een
commercieel bedrijf te zijn, én open source software aan te bieden.
Voorbeelden zijn er te over: Red Hat, Novell, Canonical, Wordpress,
Google,... Zelfs `Microsoft sprong een aantal jaren geleden op de
open-sourcetrein <http://www.codeplex.com/>`__.
