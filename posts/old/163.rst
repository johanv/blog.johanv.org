.. title: Wild idee: bierherkenningssoftware
.. slug: node-163
.. date: 2011-02-02 20:50:22
.. tags: opensource,bier,android,wildidee
.. link:
.. description: 
.. type: text

(:doc:`Click here for info in English <node-162>`.)

Onlangs zat ik
met een aantal collega’s op café (in de
`Kulminator <http://www.antwerpenstudentenstad.be/stadsgids/uitgaan/kulminator>`__
nog wel), en daar kwam `remembeer <http://remembeer.info/>`__ ter
sprake. Remembeer is een toepassing op mijn telefoon, die ik kan
gebruiken om de bieren te loggen die ik drink, en om ze een score te
geven.

Maar remembeer heeft zijn beperkingen. De database is niet
genormaliseerd, ik mis integratie met identi.ca, en vooral: het is een
beetje een gedoe om alle gegevens van een bier in te geven.

En toen
kwam iemand met dit idee op de proppen: Je zou een foto moeten kunnen
nemen van het etiket, en dan zou het programma automatisch moeten kunnen
bepalen over welk bier het gaat.

Wel, ik heb daar een nachtje over
geslapen, en dat lijkt me een geweldig idee. Ik wil zoiets
implementeren. Ik wil een soort van webservice maken die op basis van
een foto van een etiket (of stopje bij gebrek aan etiket) de informatie
over het bier en bijhorende brouwerij oplevert.

Dat gaat natuurlijk
niet gemakkelijk zijn. Bovendien zal het in mijn vrije tijd moeten
gebeuren. Dus een bruikbaar afgewerkt resultaat zal nog niet voor de
eerste jaren zijn. Maar het lijkt me een geweldig ‘pet project’. Dus ik
maak er meteen werk van.

En nu het goede nieuws: als je
geïnteresseerd bent, mag je mij helpen met dit project :-)

Er is
nog weinig van concrete planning. Maar het zal alleszins open source
zijn. Dat houdt het leuk.

Waarschijnlijk zullen afbeeldingen getest
moeten worden op kenmerken, en zal het programma getraind moeten worden.
Dus een eerste iets dat ik nodig heb, zijn afbeeldingen van etiketten.
Dat is al een zaak waarbij je kunt helpen. Bij deze een oproep: als je
nog eens een bier drinkt, neem een foto van het etiket. (Of van het
stopke bij gebrek aan etiket.) Bij voorkeur upload je die foto's naar
identi.ca met hashtag `#beerlabel <http://identi.ca/tag/beerlabel>`__.
Vermeld de naam van het bier, en de brouwerij. Heb je geen
identi.ca-account, en wil je er geen aanmaken, mail ze me dan. (Mijn
e-mailadres vind je elders op deze site.)

Wat moet er verder nog
gebeuren:

Er moet een database opgesteld worden die bieren (met
info over alcoholpercentage, soort bier, enz.) verbindt met brouwerijen
en foto's. Ik speel met het idee om dat met Drupal te doen; uiteindelijk
heb ik daar wat ervaring mee. Ik vermoed dat we wel node types ‘beer’ en
‘brewery’ of zoiets kunnen definiëren.

Dan moet er onderzocht
worden welke tools er beschikbaar zijn om afbeeldingen te ‘bekijken’ en
met elkaar te vergelijken. Een uitdaging, zeg maar. Ik heb al wat
rondgekeken, en er zijn een aantal zaken die uitgeprobeerd kunnen
worden. Misschien zitten er wel bruikbare algoritmes in
`OpenCV <http://opencv.willowgarage.com/wiki/>`__? (uiteraard heb ik dit
nog niet bekeken :)). Misschien zijn er webservices in de stijl van
`TinEye <http://tineye.com>`__ die gebruikt kunnen worden? Ik weet het
nog niet. Weet jij het wel? Of heb je suggesties? Laat het
weten.

Verder is er nog een website nodig, om alle info over het
project te verzamelen. Dat zal het minste werk zijn; hier mag je
binnenkort een update over verwachten.

Nu er nog geen website is,
is er al wel een ander communicatiekanaal: de identi.ca group
`!beerscan <http://identi.ca/group/beerscan>`__. Momenteel ben ik de
enige niet-bot in die groep, dus als je geïnteresseerd bent, sluit je
gerust aan. Zit je niet op identi.ca, kun je altijd de rss-feed van
`!beerscan <http://identi.ca/group/beerscan>`__ volgen.

