.. title: Sourceforge en de blokkering van schurkenstaten
.. slug: node-104
.. date: 2010-02-09 09:00:01
.. tags: opensource,overheid
.. link:
.. description: 
.. type: text

Twee weken geleden kwam `SourceForge <http://sourceforge.net/>`__, een
bekende online verzamelplaats voor open-sourcesoftware, in het nieuws
`omdat SourceForge ontoegankelijk werd voor zogenaamde
‘schurkenstaten’ <http://techworld.nl/technologie/16394/sourceforge-sluit-schurkenstaten-af-van-open-source.html>`__.
Volgens SourceForge was deze ingreep noodzakelijk, om in overeenstemming
te blijven met de wetten van de Verenigde Staten.

Uiteraard bleef
kritiek niet achterwege. De
`opensourcedefinitie <http://www.free-soft.org/mirrors/www.opensource.org/docs/osd-dutch.php>`__
stelt namelijk dat er geen personen uitgesloten mogen worden voor het
gebruik van opensourcesoftware. Bovendien hebben niet alle projecten op
SourceForge hun roots in de Verenigde Staten.

Afgelopen zondag liet
SourceForge weten `dat ze hun beslissing bijgestuurd
hebben <http://techworld.nl/technologie/17213/sourceforge-heft-blokkade--schurkenstaten--op.html>`__.
Nu kunnen de projectbeheerders van de individuele projecten zelf
beslissen of hun softwareproject beschikbaar mag zijn voor Iran, Syrië,
en wat heb je zo nog allemaal.
