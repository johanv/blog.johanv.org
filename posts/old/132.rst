.. title: Geen open standaard voor video in Internet Explorer 9
.. slug: node-132
.. date: 2010-05-03 13:04:50
.. tags: microsoft,apple,openstandaarden,internet
.. link:
.. description: 
.. type: text

De aankomende nieuwe versie van Internet Explorer, `IE9, zal overweg
kunnen met HTML
5 <http://webwereld.nl/nieuws/65463/microsoft-brengt-preview-internet-explorer-9-uit.html>`__.
Dat wordt onder andere aangekondigd op Microsofts
`‘testdrive’ <http://ie.microsoft.com/testdrive/>`__-website voor
Internet Explorer. `HTML5 <http://nl.wikipedia.org/wiki/HTML5>`__ is de
laatste, nog in ontwikkeling zijnde versie van de
`HTML-standaard <http://nl.wikipedia.org/wiki/Html>`__ voor
website-opmaak.

Microsoft die standaarden ondersteunt, dat zijn we
niet gewoon. Uiteraard zit er een addertje :-)

HTML5 biedt onder
meer de mogelijkheid aan om videobeelden af te spelen in een webpagina,
zonder dat je daar bijvoorbeeld `een Flash
plugin <http://nl.wikipedia.org/wiki/Flash_Player''>`__ (brr!) voor moet
installeren. 

Om een filmpje te digitaliseren, zijn er
verschillende formaten beschikbaar. Typisch wil je dat je zo weinig
mogelijk diskruimte nodig hebt voor je filmpje. Je moet dus je filmpje
comprimeren, dat scheelt ook wel wat in downloadtijd. En nu komt de kat
op de koord.

Het
`Theora <http://nl.wikipedia.org/wiki/Theora_%28compressieformaat%29>`__-formaat
is de gangbare open standaard. De omschrijving van dit formaat is vrij
beschikbaar, en voor zover geweten zijn er geen patenten op van
toepassing.

Microsoft zal geen ondersteuning aanbieden voor het
Theora-formaat in Internet Explorer 9. Enkel
`H.264 <http://nl.wikipedia.org/wiki/H.264>`__ zal ondersteund worden.
H.264 gebruikt wel gepatenteerde technologie, en in principe moet je er
dus voor betalen. ('t Is te zeggen, in landen waar softwarepatenten van
toepassing zijn; in Europa is dat vooralsnog het geval niet. Gelukkig
maar.)

MPEG LA, de bezitter van de betreffende patenten, belooft
wel dat
`H.264 <http://css.dzone.com/articles/h264-royalty-free-until-2016>`__
tot 2016 gratis gebruikt kan worden. Maar wie zal zeggen of ze niet van
gedacht zullen veranderen? En wat na 2016?

Enfin, voor Microsoft is
dat alleszins geen probeem. Volgens hun redenering is het maar een
kwestie van wachten totdat er iemand opduikt die zal beweren dat Theora
zijn patenten schendt. En blijkbaar `weet Steve Jobs daar meer van
af <http://techie-buzz.com/tech-news/steve-jobs-a-patent-pool-is-being-assembled-to-go-after-theora.html>`__.

Conclusie:
Awoe patenten, awoe awoe awoe! :-)
