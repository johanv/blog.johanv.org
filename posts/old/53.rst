.. title: Windows 7 hotspot functie gevaar voor bedrijven?
.. slug: node-53
.. date: 2009-11-05 09:33:24
.. tags: beveiliging,windows
.. link:
.. description: 
.. type: text

Blijkbaar is het mogelijk om met Windows 7 een PC met draadloze
netwerkkaart te gebruiken als ‘access point’ voor een draadloos netwerk.
Security.nl stelt dat `dit een gevaar inhoudt voor
bedrijven <http://www.security.nl/artikel/31357/1/Windows_7_hotspot_functie_gevaar_voor_bedrijven.html?utm_source=rssfeed&utm_medium=rss&utm_campaign=rssfeed>`__.
Via deze ‘hotspot feature’ kan een werknemer een onbeveiligde draadloze
toegang tot het bedrijfsnetwerk opzetten.

Ik ben het er niet mee
eens dat dit mogelijk beveiligingsprobleem te wijten is aan Windows 7.
Om de hotspotfunctionaliteit te activeren, moet de gebruiker
beheerdersrechten hebben op zijn/haar PC. Als je als bedrijf
beheerdersrechten geeft aan mensen die een onbeveiligde draadloze
toegang tot het bedrijfsnetwerk willen openzetten, dan ben je verkeerd
bezig.

En natuurlijk is het mogelijk dat mensen bijv. via een eigen
laptop beveiligingsproblemen mee naar binnen nemen in een bedrijf. Maar
door features uit één bepaald OS te verwijderen, los je dat probleem
niet op. Een kwaadwillig of onwetend iemand kan even goed met een
wireless router binnen stappen, en die aan het bedrijfsnetwerk
hangen.

Je beveiligt je netwerk niet door features uit een
besturingssysteem te verwijderen. Er bestaan betere oplossingen om te
vermijden dat een niet-geautoriseerde personen van je netwerk gebruik
maken.
