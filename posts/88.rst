.. title: Firefox populairste web browser volgens StatCount
.. slug: node-88
.. date: 2009-12-22 13:50:01
.. tags: mozilla
.. link:
.. description: 
.. type: text

Sinds enkele dagen is `Firefox
3.5 <http://webwereld.nl/nieuws/64673/-firefox-3-5-nu-populairste-browser-.html>`__
's werelds meest gebruikte web browser. Volgens de statistieken van
StatCount alleszins.

Om statistisch verantwoord te bepalen welke
webbrowser wereldwijd favoriet is, zou je eigenlijk een goede steekproef
moeten nemen van alle websurfers ter wereld, die personen ondervragen,
en daar alles op toepassen wat je ooit leerde in je cursussen
statistiek. Maar dat doet volgens mij
niemand.

\ `StatCounter <http://statcounter.com>`__ is eigenlijk
een bedrijf dat statistieken genereert i.v.m. de bezoekers op de
websites van zijn klanten. Op die manier krijgen ze heel wat gegevens
binnen over o.a. de webbrowsers die de bezoekers van deze sites
gebruiken. Een geweldig willekeurige steekproef zal dat dan wel niet
zijn, maar het levert wel leuke resultaten op.

Zo zie je dat
Internet Explorer het `in
Belgie <http://gs.statcounter.com/#browser_version-BE-weekly-200827-200951>`__
wel veel beter doet dan in
`Europa <http://gs.statcounter.com/#browser_version-eu-weekly-200827-200952>`__.
Misschien toch maar migreren naar Duitsland dan, waar `Firefox al meer
dan een jaar de populairste
is <http://gs.statcounter.com/#browser_version-DE-weekly-200827-200952>`__?
